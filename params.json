{"name":"Social-media","tagline":"Lore De Schamp","body":"# Ik tweet, jij facebookt, wij instagrammen: schrijven voor sociale media # \r\n06 mei 2014, [Lore De Schamp](http://lorencyclopedie.blogspot.be), [Encyfeestbende](http://encyfeestbende.github.io/Writing.github.io/) \r\n\r\nJe eigen ervaringen en mening uitdrukken en verspreiden was nog nooit zo makkelijk als in de 21ste eeuw. Met de opkomst van de social media is alles makkelijk en vrijwel onmiddellijk beschikbaar. Netwerken zoals  [Youtube](www.youtube.com), [Facebook](www.facebook.com), [Twitter](www.twitter.com) en [Instagram](www.instagram.com) voorzien hun gebruikers van een platform van waaruit ze makkelijk content kunnen delen en met hun publiek interactie kunnen hebben. Er zijn verschillende soorten social media (denk maar aan microblogs zoals [Tumblr](www.tumblr.com), social networksites of [weblogs](http://nl.wikipedia.org/wiki/Weblog)) en elk van die sites vereisen ook een bepaalde manier van schrijven. Het spreekt voor zich dat je in 140 tekens op Twitter niet hetzelfde kan zeggen als in een eindeloos lang prikbordbericht op Facebook.\r\n \r\nOp social media draait het allemaal om zoveel mogelijk gezien en gedeeld te worden. Dat is dan ook waar je schrijfstijl en aanpak op gericht moet zijn. Hoe vergaar je zoveel mogelijk *likes, retweets* en *comments*? Bij een snelle zoektocht op het web wordt al snel duidelijk dat daar ook echt veel over nagedacht wordt. De provincie West-Vlaanderen organiseert zelfs [een cursus](http://www.west-vlaanderen.be/ondernemen/sbr/vormingscatalogus/Pages/Schrijven_voor_sociale_media.aspx) voor ondernemers waarin ze kunnen leren hoe ze zich het best kunnen gedragen op social media.  Verder is er ook nog een [volledige powerpoint presentatie](http://www.slideshare.net/ilikemedia/20130404-schrijven-voor-sociale-media) te vinden over dit onderwerp, waar in beknopte punten wordt aangetoond waar je het best mee rekening houdt wanneer je besluit actief te zijn op social media. \r\n\r\nMaar waar houd je nu het best rekening mee? Hoé moet je nu schrijven voor social media en wat zijn de *do’s* en *don’ts*? De meeste bronnen zijn het er unaniem over eens dat je allereerst je **publiek** moet kennen. De doelgroep waarvoor je schrijft, bepaalt net zoals op elk ander medium voor een groot deel hoe je je moet gaan gedragen. Bovendien is het ook belangrijk dat je meteen ook **een doel** stelt. Wat wil je bereiken via die sociale netwerken? Daarna is het ook belangrijk dat je kiest **welke sociale media** het best aan dat doel kunnen beantwoorden, want waarschijnlijk is het niet op elke manier te bereiken.\r\n \r\nEn dit was pas het begin. Als je frequent wil gaan schrijven voor sociale netwerksites, is het misschien ook handig om dit te weten:\r\n\r\n\r\n- Mensen lezen anders op het web dan op een blad papier. Er wordt nog veel meer aan **scanning** gedaan en je tekst moet makkelijk leesbaar zijn. Wat te lang is, wordt vaak ook niet meer gelezen.  Wees dus **kort maar krachtig** én vooral **duidelijk**. Woorden gebruiken die de gemiddelde persoon niet kent, is not done. \r\n- Schrijf het **belangrijkste bovenaan**! Schrijven voor social media werkt niet zoals het schrijven van een wetenschappelijk artikel. De essentie is belangrijk, dus plaats die zoveel mogelijk in het zicht. \r\n- Gebruik **[hashtags](nl.wikipedia.org/wiki/Hashtag) en links**! Het zorgt voor een grotere scanbaarheid van je tweets bijvoorbeeld. \r\n- Zorg voor **interactie** met je publiek! Praat niet tegen hen, maar mét hen. Social media zijn er niet om afstandelijk op te wezen! \r\n- Denk goed na over **titels** wanneer het bijvoorbeeld gaat om een blogpost. Het is het eerste dat mensen zien en dus ook wat hen aantrekt.\r\n•\tHeel wat mensen zijn visueel ingesteld, dus een **afbeelding** of een **video** op zijn tijd kan geen kwaad. \r\n\r\nBen je geïnteresseerd in meer *tips & tricks*? Check dan zeker volgende websites voor goede overzichten en  gedetailleerde handleidingen! \r\n•\t[Engelstalig PDF-bestand met tips voor het schrijven voor social media.](http://cfaes.osu.edu/commtech/sites/drupal-ct.web/files/resources/files/Social%20Media%20Writing%20Tips.pdf)\r\n•\t[Goede gidsen op onverwachtse plaatsen](http://www.cdc.gov/socialmedia/tools/guidelines/guideforwriting.html)(laat je dus niet afleiden door eht feit dat dit de site is van het ‘centrum for disease control and prevention. Het is een zeer gedetailleerde handleiding)\r\n•\t[10 goede tips voor social media schrijvers.] (http://mashable.com/2012/02/02/social-media-writers/)\r\n•\t[Volledige site met handige artikels over social media.](http://socialmarketingwriting.com/) \r\n([Voorbeeld van een handig artikel](http://socialmarketingwriting.com/top-4-reasons-social-media-fans-flee-stop/))\r\n\r\n","google":"","note":"Don't delete this file! It's used internally to help with page regeneration."}